[Forside](/) > **Lader til elbil**

# Lader til elbil

Hvis du har råderet til en parkeringsplads i p-kælderen og ønsker at få opsat en lader til elbil, skal du være opmærksom på følgende:

* Hvis din parkeringsplads er på en anden etage end din lejlighed og el-tavle, kan det være umuligt at installere en lader på grund af for langt kabeltræk.
* Ladestanderen skal opsættes og monteres af en autoriseret el-installatør.
* Når kabler trækkes og brandsikringen brydes, skal den forsegles igen. Det er vigtigt, at el-installatøren og du selv sørger for dette.
* For at få adgang til rummet med el-tavlerne skal du låne en nøglebrik af bestyrelsen. Giv derfor besked om installationsdatoen i god tid.

Et vigtigt punkt at være opmærksom på ved brugen af din ladestander: Hvis alle tre lejligheder på samme etage har en ladestander, øges risikoen for, at smeltesikringen (35A) springer, og alle tre lejligheder mister strømmen, indtil en ny sikring monteres af en elektriker. Vi har et enkelt eksempel på dette og har derfor erfaret, at denne sikring deles på etageniveau.
